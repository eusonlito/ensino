---
title: O imperativo
summary: ""
tags:
  - post
  - semana-8
eleventyExcludeFromCollections: true
---
O imperativo é un dos tres modos verbais do verbo. Os outros dous son indicativo e o subxuntivo. 

## Usos do imperativo

Usamos o imperativo cada vez que...

* Damos instrucións: *Pica a cebola ben finiña.*
* Aconsellamos ou facemos recomendacións: *Reclame os seus dereitos*
* Damos ordes: *Ordena o teu cuarto agora!*
* Prohibimos: *Non toquedes a comida do expositor*

### Cales son as súas formas?

#### As formas positivas

O imperativo afirmativo en galego ten **catro formas**: ti e vós (informal); vostede e vostedes (formal)

* 2ª persoa de singular: *Ti, **anda** *
* 2ª persoa de plural: *Vós, **andade** *
* 2ª persoa de singular de respecto: *Vostede, **veña** comigo, por favor*
* 2ª persoa de plural de respecto: *Vostedes, **veñan** comigo, por favor* 

##### Como se forman?

As formas para ti e para vós obtéñense eliminando o *\-s* final das formas do presente de indicativo: 

* *Ti anda(s) > Anda ti*
* *Vós andade(s) > Andade vós*

No caso das formas para vostede ou vostede, temos que substituír a vogal temática do infinitivo por *e,* nos verbos da 1ª conxugación, e por *a,* nos verbos da 2ª e 3ª conxugación:

* *and-a-r > and-e.  Exs.:  Ande vostede; anden vostedes*
* *com-e-r > com-a. Exs.: Coma vostede; coman vostedes*
* *exix-i-r > exix-a. Exs.: Exixa vostede unha compensación; Exixan vostedes unha compensación*

Decatátesche de que as formas positivas de imperativo para vostede e vostedes coinciden coas formas de 3º persoa (singular e plural) do presente de subxuntivo.

#### As formas negativas

As formas negativas de imperativo son as mesmas que empregamos para o presente de subxuntivo:

* *Non corras ti, non corrades vós*
* *Non corra vostede; non corran vostedes*

Aínda que esta é a regra xeral, hai verbos que son irregulares (*pór, facer, ser, estar* etc.).

* Exs.: *Pon ti, fai ti* 

- - -

## Tarefas

O imperativo é un dos modos habituais cando temos que facer recomendacións. A continuación, imos dar unha serie recomendacións para protexernos da calor. Completa co tempo

- Procure ambientes frescos.
- Aumente a inxestión de auga ou de zumes de froita natural sen azucre e evite o consumo de bebidas alcólicas.
- Evite a exposición directa ao sol, principalmente entre as 11 e as 17 horas.
- Utilice protector solar con factor igual ou superior a 30 e renove a súa aplicación de 2 en dúas horás apos os baños na praia ou na piscina.
- Utilice roupa solta, opaca e que cubra a maior parte do corpo, chapeu de abas largas e lentes de sol con protección ultravioleta.
- Evite actividades que exixan grandes esforzos físicos, nomeadamente, deportivas e de lecer no exterior.
- Escolle as horas de menor calor para viaxar en coche. Non permaneza dentro dos vehículos estacionados e expostos ao sol.
- Preste atención especial aos grupos máis vulnerábeis á calor: crianzas, persoas de idade, doentes crónicos, grávidas, persoas con mobilidade reducida, traballadores con actividade no exterior, practicante de actividade física e persoas illadas.


1. <e-validate>Comede</e-validate> (comer) todo o que tedes no prato.
2. Non te oio, <e-validate>berra</e-validate> (berrar) máis.
3. <e-validate>Entra</e-validate> (entrar) están agardando por ti.