---
title: O imperativo
summary: "O imperativo é un dos tres modos verbais do verbo. Os outros dous son
  indicativo e o subxuntivo. "
tags:
  - post
  - semana-8
eleventyExcludeFromCollections: false
---
## Para que o usamos?
- Darmos ordes: *Ordena** o teu cuarto agora!*
- Expresarmos prohibicións: *Non **corras**!*
- Aconsellarmos ou facermos recomendacións: **\*Fai** o que poidas!*

## Cales son as súas formas?

### As formas positivas

Temos catro formas do imperativo:
- 2ª persoa de singular: *Ti, **anda***
- 2ª persoa de plural: **Vós, andade** 
- 2ª persoa de singular de respecto: *Vostede, **veña** comigo, por favor*
- 2ª persoa de plural de respecto: *Vostedes, **veñan** comigo, por favor* 

E como se forman?  As dúas primeiras fórmanse eliminando o -s final das formas do presente de indicativo:
- Ti anda(s) > Ti, anda
- Vós andade(s) > Vós, andade 

Para as formas de respecto usamos as formas de terceira persoa do presente de subxuntivo.
- El veña > Vostede, veña comigo, por favor
- Eles veñan > Vostedes, veñan comigo, por favor

### As formas negativas

As formas negativas de imperativo tamén coinciden coas do presente de subxuntivo. Para obtelas, temos que substituír a vogal temática por *e,* nos verbos da 1ª conxugación, e por *a,* nos verbos da 2ª e 3ª conxugación. Estes son os pasos:

#### Verbos da 1ª conxugación

1. Trocamos a vogal temática do infinitivo, o *a,*  por un *e:* *and-**a**-r* > *and-**e***
2. Adicionamos a desinencia de número e persoa Ex.: *and**e**, and**e**s, and**e**, and**e**mos, and**e**des, and**e**n*

#### Verbos da 2ª e 3ª conxugación:

1. Trocamos a vogal temática do infinitivo (*e,* nos verbos da 2ª, ou *i,* nos verbos da 3ª) por *a:* *com-**e**-r* > *com-**a*** 
2. Adicionamos a desinencia de número e persoa Ex.: *coma, comas, coma, comamos, comades, coman* part-**i**-r > part-**a** Ex.: *parta, partas, parta, partamos, partades, parten*

Se aínda non o tes claro, podes ollar este vídeo en que tratan todas estas cuestións:

<iframe width="560" height="315" src="https://www.youtube.com/embed/8bEaMYLQwj4" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

\----