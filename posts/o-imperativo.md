---
title: O imperativo
summary: "O imperativo é un dos tres modos verbais do verbo. Os outros dous son
  indicativo e o subxuntivo. "
tags:
  - post
  - semana-8
eleventyExcludeFromCollections: false
---
## Para que o usamos?

* Darmos ordes: *Ordena o teu cuarto agora!*
* Expresarmos prohibicións: *Non corras!*
* Aconsellarmos ou facermos recomendacións: *Fai o que poidas!*

## Cales son as súas formas?

### As formas positivas

O imperativo afirmativo en galego ten catro formas: ti e vós (informal); vostede e vostedes (formal)

* 2ª persoa de singular: *Ti, **anda***
* 2ª persoa de plural: *Vós, **andade*** 
* 2ª persoa de singular de respecto: *Vostede, **veña** comigo, por favor*
* 2ª persoa de plural de respecto: *Vostedes, **veñan** comigo, por favor* 

#### Como se forman?

As formas para ti e para vós obtéñense eliminando o *\-s* final das formas do presente de indicativo:

* *Ti anda(s)* > A*nda ti*
* *Vós andade(s)* > Andade v*ós*

Aínda que esta é a regra xeral, existen verbos que presentan irregularidades (*pór, facer, ser, estar* etc)

* *Ti pos > Pon ti* 
* *Ti fas > Fai ti*

Para as formas de respecto usamos as formas de terceira persoa do presente de subxuntivo.

* *El veña* > *Vostede, veña comigo, por favor*
* *Eles veñan* > *Vostedes, veñan comigo, por favor*

### As formas negativas

As formas negativas de imperativo tamén coinciden coas do presente de subxuntivo. Para obtelas, temos que substituír a vogal temática por *e,* nos verbos da 1ª conxugación, e por *a,* nos verbos da 2ª e 3ª conxugación. Estes son os pasos:

#### Verbos da 1ª conxugación (andar):

1. Trocamos a vogal temática do infinitivo por un *e:* *and-**a**-r* > *and-**e***
2. Adicionamos a desinencia de número e persoa: *ande, andes, ande, andemos, andedes, anden*

#### Verbos da 2ª (comer) e 3ª conxugación (partir):

1. Trocamos a vogal temática do infinitivo (*e,* nos verbos da 2ª, ou *i,* nos verbos da 3ª) por *a:* *com-**e**-r > com-a; part-**i**-r > part-a*
2. Adicionamos a desinencia de número e persoa:

   \- *comer: coma, comas, coma, comamos, comades, coman*

   *\- partir: parta, partas, parta, partamos, partades, parten*

Se aínda non o tes claro, podes ollar este vídeo onde se tratan todas estas cuestións:

<iframe width="560" height="315" src="https://www.youtube.com/embed/8bEaMYLQwj4" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

- - -

## Tarefas

1.