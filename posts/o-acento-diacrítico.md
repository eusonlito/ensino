---
title: O acento diacrítico
tags:
  - post
  - semana-8
eleventyExcludeFromCollections: false
---
## O que é o acento gráfico?

O acento diacrítico serve para diferenciar na escrita dúas palabras que se escriben igual, que son homógrafas, mais que teñen orixes diferentes, significados distintos e que ademais poden pronunciarse de maneira diferente e incluso non pertenceren á mesma categoría gramatical. 

Exemplo:

### Significados diferentes  

* as "contracción de a + as"
* ás "membros do corpo das aves, dos insectos e doutros animais cos que voan"

### Orixes distintas  

* oso "animal" deriva da palabra latina URSUM
* óso "do corpo" provén do termo latino OSSUM

### Pronuncia diferente  

* bola "peza de pan" pronúnciase con o fechado
* bóla "esfera, pelota" pronúnciase con o aberto

  Nestes casos, a palabra que se acentúa é sempre a que ten a vogal aberta.

### Non pertencen á mesma categoría gramatical 

* da "contracción de + a" 
* dá "P3 do presente de indicativo do verbo dar"

Neste último caso, temos que manter o acento diacrítico ao engadir un pronome? Ti que cres? Atento ao vídeo: 

<iframe src="https://player.vimeo.com/video/179171705?title=0&byline=0&portrait=0" width="640" height="360" frameborder="0" allow="autoplay; fullscreen" allowfullscreen></iframe>
<p><a href="https://vimeo.com/179171705">Mantense o diacr&iacute;tico ao engadir un pronome?</a> from <a href="https://vimeo.com/user18737334">Portal das Palabras</a> on <a href="https://vimeo.com">Vimeo</a>.</p>

En galego levan acento diacrítico as seguintes palabras:
| Con acento                              | Sen acento                |
| ----------------------------------      | ---------------------     |
| **a** (artigo; pron. átono; preposición)|**á** (a +a; das aves)     | 
| **as** (artigo; pron. átono)            |**á** (a +a; das aves)     |
| **bola** (peza de pan)                  |**bóla** (esfera)          |  
| **cha** (che + a)                       |**chá** (plana)            | 
| **chas** (che + as)                     |**chás** (planas)          | 
| **compre** (de comprar)                 |**cómpre** (de cumprir)    | 
| **da** (de + a)                         |**dá** (de dar)            |  
| **das** (de + as)                       |**dás** (planas)           | 
| **e** (conxunción)                      |**é** (verbo ser)          | 
| **fora** (de ser ou de ir)              |**fóra** (adverbio)        | 
| **mais** (conxunción)                   |**máis** (adverbio)        |  
| **no** (en + o)                         |**nó** (lazo, lazada)      |
| **nos** (en + os; pron. átono)          |**nós** (lazos; pron. tón.)|
| **oso** (animal)                        |**óso** (do corpo)         |
| **pe** (nome de letra)                  |**pé** (parte do corpo)    |
| **pola** (galiña, por + a)              |**póla** (rama)            |
| **presa** (dique, recluso, manchea)     |**présa** (apuro)          |
| **so** (preposición)                    |**só** (adv. e adx.)       |
| **ven** (de ver)                        |**vén** (de vir)           |
| **ves** (de ver)                        |**vés** (de vir)           |
| **vos** (pron. átono)                   |**vós** (pron. tónico)     |

