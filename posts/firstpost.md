---
title: A pluma viva de Rosalía
date: 2020-04-08T23:00:00.000Z
summary: Hoxe imos profundar un pouco máis na figura de Rosalía de Castro.
  Sabedes xa moitas cousas sobre ela porque...
tags:
  - rosalia
---


Vimos un vídeo de Tik tak draw sobre a súa vida e a súa obra. Lembrades? Era este:

<iframe width="560" height="315" src="https://www.youtube.com/embed/Uib7oh1Sdog" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>



1. Despois de velo, pedinvos que fixésedes este cuestionario do portal Gciencia sobre a autora. Que aínda non o fixeches? E a que esperas? Velaquí che deixo a ligazón: https://www.gciencia.com/historias-gc/canto-sabes-de-rosalia-de-castro/
2. Ese día tamén lemos o poema n.º 2 de Cantares gallegos, o primeiro libro de poemas en galego de Rosalía de Castro e que supuxo o inicio do Rexurdimento en Galicia. A continuación, escoitamos “Rexurdimente”, unha versión que fixo a banda galega Devacas con música do tema “Malamente” da outra Rosalía, a cantante catalá.
3. A maioría de vós tamén asististes no Auditorio de Negreira á representación teatral A pluma viva de Rosalía realizada polo grupo de teatro Os Quinquilláns. A historia que levaron ao escenario sitúase no ano 1864 e comeza coa visita, por sorpresa, de Rosalía de Castro á imprenta de Soto e Freire en Lugo. Catro textos brillantes, retranqueiros e satíricos da escritora están a punto de seren publicados, mais nas oficinas da imprenta acaba de acontecer un conflito moi violento e Rosalía vai descubrir que todo ten que ver con ela e a súa obra.
4. A actividade que vos propoño hoxe ten como obxectivo que coñezades un pouco mellor ese episodio violento de que se fala na peza teatral do Quinquilláns. Para conseguilo, primeiro teredes que ler este artigo do xornal La Voz de Galicia en que se fala do asunto: https://www.lavozdegalicia.es/noticia/lugo/lugo/2019/02/24/span-langglcando-tumulto-seminaristas-censurou-artigo-rosaliaspan/0003_201902L24C5991.htm