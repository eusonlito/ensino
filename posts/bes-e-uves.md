---
title: Bes e uves
summary: Por que non dou unha?
tags:
  - post
  - semana-6
eleventyExcludeFromCollections: false
---
En galego resúltanos difícil sabermos cando unha palabra se escribe con *b* e cando con *v,* porque a pronunciamos sempre da mesma maneira. 

Non lles sucede así aos falantes doutras linguas románicas como portugueses, franceses ou italianos. Mais non é porque eles sexan máis espelidos ca nós, non.

Para eles é moito máis fácil saberen cando unha palabra leva *b* ou cando leva *v,* porque a pronuncian de diferente modo. De acordo con isto:

* Escriben *b* cando pronuncian o mesmo son ca nós, e que nós escribimos unhas veces con *b* e outras con *v.*
* Escriben *v* cando pronuncian un son parecido ao do *f,* mais sonoro. 

Queredes saber por que acontece isto? Atentos a este vídeo en que se explica:

<iframe width="560" height="315" src="https://www.youtube.com/embed/8O_K3bGuLsI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Como podedes ver, acertarmos se unha palabra leva *b* ou *v* non é unha cousa tan simple e require un certo adestramento pola nosa parte. 

## Recursos

Menos mal que na rede hai moitos sitios con consellos e actividades para mellorarmos a nosa competencia nesta cuestión. Deixo abaixo as ligazóns a dous dos mellores:

[Ortografía: O uso do b e do v](http://cotovia.org/proxecto/ort/ort_ud3_01.html?orix=ort&tema=ort_ud3_01.html)

[Uso do b/v](https://www.edu.xunta.gal/espazoAbalar/sites/espazoAbalar/files/datos/1326967726/contido/ortografia/ortografia/o_uso_do_bv.html)

- - -

## Exercicios

Escolle entre os seguintes pares de palabras a que encaixe mellor en cada caso:

Abalar - avalar

\- Seica rompeu en Muxía a pedra de .........................!

\- Teñenme que ......................... meus pais para que me dean o crédito.

Balor - valor

\- Cómpre moito ......................... para dar a cara como el o fixo.

\- Ese pan ten ......................... por riba.

Bola - vola

\- Díxonos que ......................... trouxera ela.

\- Vai á panadaría e merca unha  ......................... pequena.

Bela - vela

\- É a canción de amor máis ......................... que escoitei.

\- O galeón é un barco antigo de .........................

Botar - votar

\- Desta vez teño claro a quen vou  .........................

\- Quéreno ......................... do equipo.

Rebelar - revelar

\- Vouche ......................... un segredo.

\- Non estou de acordo coa decisión, eu voume .........................



2 xogos do Portal da palabras > Dimo con letras

[B-V 1 Dúas letras para un único son](https://portaldaspalabras.gal/xogo/b-v-1/)

[Be e be-ese 1 Substantivo ou sustantivo?](https://portaldaspalabras.gal/xogo/b-bs-1/)

[](https://portaldaspalabras.gal/xogo/b-bs-1/)[](https://portaldaspalabras.gal/xogo/b-v-1/)2 exercicios de bes e uves no galego.eu

[Ocos para bes e uves](https://www.ogalego.eu/exercicios_de_lingua/exercicios/ortografia.htm#6)

[Homónimos para bes e uves](https://www.ogalego.eu/exercicios_de_lingua/exercicios/ortografia.htm#7)

Sabiades que hai un canción moi coñecida en que se brinca coas semellanzas fonéticas entre palabras con be e con uve. Podedes escoitar a versión que fixo dela [Andrés do Barro](https://gl.wikipedia.org/wiki/Andr%C3%A9s_do_Barro) aquí: [Se vou a Bueu nun bou, vou](https://www.youtube.com/watch?v=gWRaXBDTDMk)

En Bueu teñen moi claro como hai que ir alí, mais como iriades os de Negreira. Sabedes o que é un bou con *b?*