---
title: Bes e uves
summary: Por que non dou unha?
tags:
  - post
eleventyExcludeFromCollections: false
---
En galego resúltanos difícil saber cando unha palabra se escribe con *b* ou con *v* porque a pronunciamos da mesma maneira. 

Non lles acontece así aos falantes doutras linguas románicas como portugueses, franceses ou italianos. Mais non é porque eles sexan máis espelidos ca nós, non.

Para eles é moi fácil saberen cando unha palabra leva *b* ou cando leva *v,* porque a pronuncian de diferente modo:   

* Escriben *b* cando pronuncian o mesmo son ca nós, e que nós escribimos unhas veces con *b* e outras con *v.*
* Escriben *v* cando pronuncian un son parecido ao do *f,* mais sonoro. 

Queredes saber por que acontece isto? Atentos a este vídeo en que se explica:

<iframe width="560" height="315" src="https://www.youtube.com/embed/8O_K3bGuLsI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Como podedes ver, acertarmos cada vez que temos que escribir un b ou un v non é unha cousa tan simple e require un adestramento pola nosa parte.