---
title: A sílaba
summary: ""
tags:
  - post
  - semana-9
eleventyExcludeFromCollections: false
---
Denominamos sílaba a cada golpe de voz con que pronunciamos unha palabra.

Ex.: a - nel, lám - pa - da

## Sílabas tónicas e átonas

Non todas as sílabas das palabras se pronuncian coa mesma intensidade. A sílaba tónica dunha palabra é a que se pronuncia con maior intensidade; as demais son sílabas átonas.

Ex.: pataca ➡️ pa (sílaba átona) - ta (sílaba tónica) - ca (sílaba átona)

As palabras dunha única sílaba poden ser tónicas ou átonas.

Ex.: nós (sílaba tónica) vs. nos (sílaba átona) ➡️ A **nós** non **nos** dixo nada

## Tipos de palabras segundo a posición da sílaba tónica

Atendendo á situación da sílaba tónica na palabra, podemos distinguir  palabras agudas, graves e esdrúxulas.

\- As palabras agudas teñen tónica a última sílaba: portu**gués**, xor**nal**, a**mar**

\- As palabras graves teñen tónica a penúltima sílaba: **bar**co, es**tre**la, **fá**cil

\- As palabras esdrúxulas teñen tónica a antepenúltima sílaba: **lám**pada, te**lé**fono, **mé**dico

- - -

## Exercicio 1

Separa en sílabas estas palabras e sitúaas nos lugares que lles correspondan. Coida que nos cadros brancos coincidan sílabas átonas e nos de cor as sílabas tónicas:

móbil - dificultade - espello - xampú - lóstrego - bicicleta - aprendiz

<e-answer>es</e-answer><e-answer>pe</e-answer><e-answer>llo</e-answer>

<e-answer>mo</e-answer><e-answer>bil</e-answer>

<e-answer>a</e-answer><e-answer>pren</e-answer><e-answer>diz</e-answer>

<e-answer>xam</e-answer><e-answer>pú</e-answer>

<e-answer>lós</e-answer><e-answer>tre</e-answer><e-answer>go</e-answer>

<e-answer>bi</e-answer><e-answer>ci</e-answer><e-answer>cle</e-answer><e-answer>ta</e-answer>

<e-answer>di</e-answer><e-answer>fi</e-answer><e-answer>cul</e-answer><e-answer>ta</e-answer><e-answer>de</e-answer>

## Exercicio 2

Separa en sílabas e indica cal é sílaba tónica nas seguintes palabras. Para iso, consulta como se pronuncia cada unha delas clicando na ligazón do [Dicionario de pronuncia da lingua galega](https://ilg.usc.es/pronuncia/):

Ex.: acne: **ac** - ne 

1. heroe:

2. paxaro:

3. atmosfera:

4. parasito:

5. elite:

6. medula:

7. chofer:

8. paxaro:

<details>

<e-validate>Ver as solucións</e-validate

1. heroe: he - **ro** - e

2. paxaro: pa - **xa** - ro

3. atmosfera: at - mos - **fe** - ra

4. parasito: pa - ra - **si** - to

5. elite: e - **li** - te

6. medula: me - **du** - la

7. chofer: cho - **fer**

8. mísil: **mí** - sil