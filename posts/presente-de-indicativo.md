---
title: Exercicios de verbos (1)
summary: Adestramento para conxugarmos ben os verbos en presente de indicativo
tags:
  - post
  - semana-5
eleventyExcludeFromCollections: false
---
## Recursos

Se tiverdes dúbidas, podedes usar un conxugador. O seu uso é moi fácil. Deixo abaixo as ligazóns a dous:

[Conxugador de verbos en galego](http://cotovia.org/proxecto/conxugador/index.html)

[Dicionario da Real Academia Galega (RAG)](https://academia.gal/dicionario/)

No caso do conxugador do dicionario da RAG, non podedes conxugar o verbo directamente. Primeiro tedes que buscar o seu significado no dicionario e, cando vos devolva o resultado da busca, premer no botón  "conxugar" que vos aparece ao lado do infinitivo.

- - -

1. Completa co verbo correspondente en presente de indicativo.

- Ti non ............... (ser) tan listo como ............... (crer).
- Helena ............... (mentir) sempre, non creas nada do que ............... (dicir).
- Por que non me ............... (dar) (ti) unha resposta agora?
- O número de persoas infectadas polo coronavirus ............... (subir) cada día que pasa.
- Eu non ............... (caber) nun sitio tan pequeno.
- Pablo ............... (ser) o máis vello dos tres.
- (Eu) ............... (estudar) dúas horas todos os días.
- Ti que ............... (ir) facer esta fin de semana?
- Os filandeses son os europeos que máis libros ............... (ler).
- Xiana ............... (dicir) que non quere vir connosco.
- Con este barullo non ............... (oír) nada do que me estás a dicir.
- As rosas ............... (ulir) mellor que os caraveis.
- Cando vas volver? (Eu) ............... (sentir) moito a túa falta.
- Se lle ............... (subir) a febre, colócalle unha toalla mollada en auga fría na testa.
- Cando te ............... (pór) así, non hai quen te ature.
- Iago ............... (ser) o máis riquiño de todos.

<details>
<summary>Ver as solucións</summary>   

- Ti non **es** (ser) tan listo como **cres** (crer).
- Helena **mente** (mentir) sempre, non creas nada do que **di** (dicir).
- Por que non me **dás** (dar) (ti) unha resposta agora?
- O número de persoas infectadas polo coronavirus **sobe** (subir) cada día que pasa.
- Eu non **caibo** (caber) nun sitio tan pequeno. 
- Pablo **é** (ser) o máis vello dos tres.
- (Eu) **estudo** (estudar) dúas horas todos os días.
- Ti que **vas** (ir) facer esta fin de semana?
- Os filandeses son os europeos que máis libros **len** (ler).
- Xiana **di** (dicir) que non quere vir connosco.
- Con este barullo non **oio** (oír) nada do que me estás a dicir.
- As rosas **olen** (ulir) mellor que os caraveis.
- Cando vas volver? (Eu) **sinto** (sentir) moito a túa falta. 
- Se lle **sobe** (subir) a febre, colócalle unha toalla mollada en auga fría na testa.
- Cando te **pos** (pór) así, non hai quen te ature.

</details>