---
title: Linguas e xogos de construción
summary: En que se parecen?
tags:
  - post
  - semana-7
eleventyExcludeFromCollections: false
---
Se o pensades ben, a nosa lingua parécese moito a un deses xogos de construción aos que todos xogamos de pequenos. Lembrádesvos daqueles bloquiños de cores? Eu teño pasado horas deitada no chan a xuntar uns cos outros. 

No caso da linguas, tamén temos pezas que podemos xuntar para construír outras maiores. Non construímos con bloques, é claro, o material de construción é un pouco diferente. Nas linguas usamos os sons, mais o procedemento é o mesmo. Xuntamos sons para construírmos sílabas e coas sílabas, por súa vez, podemos construír palabras: 
son > sílaba > palabra

## A ciencia da construción

Os sons e as sílabas non se combinan de calquera maneira. Existen unha serie de regras ou principios construtivos que todos aplicamos, aínda ser sermos moi conscientes de o facermos. Atendede:

1. Unha sílaba pode estar constituída por un son ou por varios. Do mesmo xeito que unha palabra pode estar constituída por unha ou por varias sílabas.
2. A sílaba máis habitual en galego é a formada por unha vogal mais unha consoante: CV > **po**. Mais existen outras moitas combinacións:

* CVC > **pés**
* CCV > **bra**-zo
* V > **a**-su-bí-o
* CCVCC >**trans**-por-te
* ...

3. Dúas vogais contiguas poden pertencer á mesma sílaba ou a sílabas diferentes:

* Pertencen á mesma sílaba cando as pronunciamos xuntas nunha soa emisión de voz. Cando isto acontece, dicimos que as dúas vogais forman un **ditongo** (Ex.: c**ie**n-c**ia**)
* Polo contrario, se as pronunciamos en sílabas diferentes, forman un **hiato**: a-r-**e-a**

4. Hai até sílabas con tres vogais seguidas. Neste caso, dicimos que as tres vogais forman un **tritongo**: Ex.: o-fi-c**iai**s


- - -

## Mans á obra!
Agora que xa coñecemos a técnica, xogamos a construír palabras?

1. Agrupa e ordena as sílabas de cada cor ata formares dez palabras:

<e-answer><site=5>ce</site=5><e/answer> - <e-answer><site=5>go</site=5><e/answer> -  <e-answer><site=5>re</site=5><e/answer> - <e-answer><site=5>tar</site=5><e/answer> -  <e-answer><site=5>ni</site=5><e/answer> - <e-answer><site=5>fri</site=5><e/answer> - <e-answer><site=5>a</site=5><e/answer> - <e-answer><site=5>co</site=5><e/answer> - <e-answer><site=5>ri</site=5><e/answer> - <e-answer><site=5>bi</site=5><e/answer> -  <e-answer><site=5>go</site=5><e/answer> -  <e-answer><site=5>ce</site=5><e/answer> -  <e-answer><site=5>xan</site=5><e/answer> -  <e-answer><site=5>ria</site=5><e/answer> -  <e-answer><site=5>fi</site=5><e/answer> - <e-answer><site=5>cár</site=5><e/answer>  -  <e-answer><site=5>go</site=5><e/answer>-  <e-answer><site=5>no</site=5><e/answer> -  <e-answer><site=5>co</site=5><e/answer>

